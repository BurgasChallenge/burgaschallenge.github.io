---
title: Екип
feature_image: "/assets/2019.jpg"
---

## _Жури по математика:_

### Kристиан Минчев

Випуск 2020 на ППМГ. В момента е студент по математика и компютърни науки в Оксфорд. Сребърен медалист от 60-та Международна олимпиада по математика и златен медалист от 15-та Жаутиковска олимпиада по математика. Цели се да представя на учениците задачи с интересни и красиви идеи.

### Галин Тотев

Випуск 2021 на ППМГ. Златен медалист от 16-та Жаутиковска олимпиада по математика. Учи в университета на Манчестър.

### Цветелина Илиева

Ученичка от 12 клас в ППМГ Бургас. Състезава се активно по математика и информатика. Двукратен сребърен медалист от Европейската олимпиада по математика за момичета. В първите издания на ППМГ Бургас Challenge се състезава по математика и физика.

## _Жури по физика:_

### Стефан Иванов

Випуск 2019 на ППМГ и съосновател на състезанието. В момента е студент в Кеймбридж. Бил е част от националните отбори по физика, астрономия, география и философия. Дава лесни задачи.

### Никола Каравасилев

Учител по физика в ПЧМГ и Izzi Science for Kids. Част от Националната комисия за олимпиадата по астрономия. Ръководител на националните отбори за международните олимпиади IOAA, IYPT, IYNT. 

### Георги Александров

Випуск 2019 на СМГ. Един от най-успешните български състезатели по физика и астрономия. Учи физика в Софийския университет. Ръководител на националните отбори за EuPhO и RMPh. 

## _Предишни организатори:_

### Ивайло Хартарски  
###### Математика, 2021

Випуск 2013 на СМГ. Следва математика и физика в лицей Louis-le-Grand в Париж, а след това в Ecole Normale Supérieure. През 2022 защитава докторската си дисертация по вероятности в университет Paris Dauphine-PSL.

### Михаела Димитрова  
###### Физика, 2019-2022

Випуск 2019 на ППМГ и съосновател на състезанието. Продължава образованието си в лицей Louis-le-Grand в Париж със специалност физика и математика, а в момента следва инженерство в ENSEA, Франция.

### Женя Янчева  
###### Физика, 2021-2022

Випуск 2021 на ППМГ. Учи Компютърни науки и инженерство в Техническия университет в Делфт, Нидерландия. През годините в гимназията се състезава по математика и физика, като печели множество награди от състезания като PUMaC, КМО и IMC. В първите издания на ППМГ Бургас Challenge взима участие като състезател.

### Николета Николова  
###### Физика, 2020-2022

Випуск 2020 на ППМГ. Настоящ студент по Мехатронно инженерство в Университета в Манчестър, Великобритания. Стипендиант на Енергийната академия на Института по инженерство и технологии.

### Мардирос Овагемян  
###### Физика, 2020

Випуск 2020 на ППМГ. В момента учи Математика и статистика в Университета Уорик във Великобритания.
В гимназията се занимава активно с физика, химия и математика.

### Димитър Димитров  
###### Организатор, 2019-2022

Випуск 2015 на ППМГ. Head of Manufacturing във водеща софтуерна компания в София. В университета завършва софтуерно инженерство, но страстта му към предприемачеството го тласка към stratup света, където развива различни проекти. Най-новият от тях е платформа за дигитализация на производството в производствените предприятия.

### Георги Кирилов  
###### Организатор, 2022

Випуск 2015 на ППМГ. Той е съосновател на платформата [Научи.бг](https://nauchi.bg/). В университета се занимава със софтуерно инженерство и работи като софтуерен архитект след това.