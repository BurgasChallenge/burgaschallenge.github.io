---
title: Екип
---

Инициативата се организира от младежи със състезателен опит в сферата на точните науки. Всяка година абитуриентите от ППМГ Бургас и приятели обединяват усилията си, за да дадат възможност на учениците да участват в иновативно научно предизвикателството.


### Стефан Иванов

###### Основател и организатор
2022, 2021, 2020 и 2019

Стефан Иванов завършва ППМГ Бургас през 2019. Бил е част от националните отбори по физика, астрономия и география, както и резерва на националния отбор по философия. В момента е студент в Кеймбридж. Като жури в състезанието по физика се стреми да дава лесни и достъпни задачи.


### Михаела Димитрова

###### Основател и организатор
2022, 2021, 2020 и 2019

Михаела Димитрова завършва ППМГ Бургас през 2019. Продължава образованието си в лицей Louis-le-Grand в Париж със специалност физика и математика, а в момента следва Инженерство в ENSEA, Франция.

### Kристиан Минчев

###### Организатор
2022, 2021 и 2020

Кристиан Минчев завършва ППМГ Бургас през 2020 година. В момента е студент по математика и компютърни науки в Оксфорд. Сребърен медалист от 60-та Международна олимпиада по математика и златен медалист от 15-та Жаутиковска олимпиада по математика. Цели се да представя на учениците задачи с интересни и красиви идеи.

### Димитър Димитров

###### Основател и организатор
2022, 2021, 2020 и 2019

Димитър Димитров завършва ППМГ Бургас през 2015 г.. В момента е Head of Manufacturing във водеща софтуерна компания в София. В университета завършва софтуерно инженерство, но страстта му към предприемачеството го тласка към stratup света, където развива различни проекти. Най-новият от тях е платформа за дигитализация на производството в производствените предприятия.

### Женя Янчева

###### Организатор
2022 и 2021

Женя Янчева завършва ППМГ Бургас през 2021. В момента учи Компютърни науки и инженерство в Техническия университет в Делфт, Нидерландия. През годините в гимназията се състезава по математика и физика, като печели множество награди не само от национални състезания и олимпиади, но и на международни такива, сред които са PUMaC, КМО и IMC. В първите издания на ППМГ Бургас Challenge взема участие като състезател.

### Ивайло Хартарски

###### Организатор
2022 и 2021

Ивайло Хартарски завършва СМГ през 2013. Следва математика и физика в лицей Louis-le-Grand в Париж, а след това в Ecole Normale 
Supérieure. През 2022 защитава докторската си дисертация по вероятности в университет Paris 
Dauphine-PSL. 

### Николета Николова

###### Организатор
2022 и 2020

Николета Николова завършва ППМГ Бургас през 2020 и е настоящ студент по Мехатронно инженерство в Университета в Манчестър, Великобритания. Стипендиант на Енергийната академия на Института по инженерство и технологии.

### Георги Кирилов

###### Организатор
2022

Георги Кирилов завършва ППМГ Бургас през 2015 г. Той е съосновател на платформата [Научи.бг](https://nauchi.bg/). В университета се занимава със софтуерно инженерство и работи като софтуерен архитект след това.

### Цветелина Илиева

###### Организатор
2022

Цветелина Илиева е ученичка от 11 клас в ППМГ Бургас за учебната 2021/2022 година. Състезава се активно по математика и информатика. Част е от националния отбор за Европейската олимпиада по математика за момичета и от разширения национален отбор по математика. В първите издания на ППМГ Бургас Challenge се състезава по математика и физика.

### Мардирос Овагемян

###### Организатор
2020

Мардирос Овагемян завършва ППМГ Бургас през 2021. В момента учи Математика и Статистика в Университета Уорик във Великобритания.
В гимназията се занимава активно с физика, химия и математика.